Odevzdávejte archiv (.zip) s podklady pro code review. Odevzdaný soubor není strojově nijak kontrolován, bude hodnocen až cvičícím.

V archivu byste měli postihnout zejména následující:

    přesná specifikace řešeného problému - textový soubor v kódování UTF-8 s popisem toho, co bude Vaše semestrální práce implementovat. Zadané téma semestrální práce je pouze rámcové, zde uvedete podrobnosti. Očekává se rozsah několika odstavců (cca 200 slov),
    rozmyšlená aplikace polymorfismu - kde se ve Vaší práci uplatní a kde pomůže. Navrženou architekturu popište buď slovně v rozsahu několika odstavců (cca 200 slov), nebo ji zachyťte pomocí diagramu tříd (na úrovni předmětu BI-DBS.21),
    základ Vašeho řešení - hlavičkové soubory s deklaracemi rozhraní tříd, základ implementace (.cpp soubory).

Odevzdávaný archiv nesmí obsahovat zbytečnosti, které nejsou relevantní pro hodnocení (např. zkompilované části programu). Velikost nahrávaného souboru je omezena na cca 2 MB.


***
Tato semestrální práce patří do kategorie her. Vaším cílem je vytvořit konkrétní hru, která bude modifikovatelná prostřednictvím konfiguračních souborů. Nesnažte se všechny hodnoty definovat přímo v kódu (a to ani pomocí konstant). Umístěte je do konfiguračních souborů (jednoho nebo více), které váš program bude načítat.

Implementujte jednoduchou hru po vzoru hry Bomberman. Ve hře Bomberman hráč může umisťovat bomby, které po výbuchu ničí okolní zdi a případně eliminují postavy.

Hra musí umožňovat alespoň tyto dva režimy:

    hru dvou hráčů na jednom počítači,

    hru proti počítači.

Implementujte následující funkcionality:

    Implementujte jednoduchou AI počítačového hráče (náhodné tahy nestačí).

    Některé zdi je možné zničit, po zničení s určitou pravděpodobností zanechají bonus.

    Implementujte alespoň 5 druhů bonusů, například se můžete inspirovat těmito:

        změna počtu dostupných bomb,

        změna velikosti plamene plamene,

        hráč může po určitou dobu chodit přes bomby,

        automatické kladení bomb (postava nemůže ovládat umístění bomby, bomba je umístěna automaticky, jakmile ji má hráč k dispozici),

        manuální odpálení bomby.

    Hra musí být konfigurovatelná ze souboru:

        načítání herních úrovní (př. mapy, …),

        pravděpodobnosti jednotlivých bonusů,

    Hra umožňuje zobrazit tabulku nejlepších hráčů.

Kde lze využít polymorfismus? (doporučené)

    efekty bonusů a nemocí: zvětšení plamenu, zvýšení počtu bomb, inverze ovládání, …

    ovládání hráčů: lokální hráč (nastavení klávesnice), umělá inteligence (různé druhy), síťový hráč, …

    uživatelské rozhraní: konzolové, ncurses, SDL, OpenGL (různé druhy), …

Další informace:

    Není nutné implementovat přesnou kopii hry Bomberman, zamyslete se, jakým způsobem můžete základní požadavky rozšířit a udělat hru zajímavější.

    Poznámka 29.4.2023: Není nutné implementovat hru real-time, hra může být i tahová.

    https://en.wikipedia.org/wiki/Bomberman


